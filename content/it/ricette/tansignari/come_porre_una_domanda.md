---
title: "Come porre una domanda in T'ansignari"
linkTitle: "Porre una domanda in T'ansignari"
date: 2023-02-26
description: >
   Vediamo come aprire una richiesta di aiuto in Tansignari partendo da zero.
tags:
  - github
  - tansignari
issue: [120]
chefs: ["Dennis Angemi"]
guide: ["Andrea Borruso","Totò Fiandaca"]
---

---

## Introduzione
[T'ansignari](https://tansignari.opendatasicilia.it) è lo spazio della community [Open Data Sicilia](https://opendatasicilia.it) per *mettere a fattore comune conoscenza ed esperienza*: [raccogliamo tutorial](https://tansignari.opendatasicilia.it/ricette/) (che chiamiamo "ricette") su analisi dati, dati aperti, utilities a riga di comando e in generale ciò che sentiamo vicino alla nostra community. Se vuoi dare un'occhiata alle categorie delle ricette pubblicate in tansignari puoi fare [click qui](https://tansignari.opendatasicilia.it/ricette/).


## Voglio fare una domanda
Se vuoi fare una **domanda**, e quindi mettere in moto tansignari, puoi seguire questa ricetta che parte proprio da zero per permettere a tuttə di **partecipare**. Comcinciamo leggendo il [galateo](https://tansignari.opendatasicilia.it/galateo/) dello spazio: un insieme di buone prassi che faremmo bene a seguire prima di specificare i dettagli tecnici.

## Crea un account GitHub
Per porre una domanda in tansignari è **necessario** avere un account [GitHub](https://github.com/); si tratta di una piattaforma online dove le persone possono **condividere**, collaborare e trovare progetti di programmazione (ma non solo). Se questa descrizione di GitHub ti fa paura, non preoccuparti: vedrai che porre una domanda sarà come fare una passeggiata. Vediamo intanto come creare un nuovo account:

1. Dirigiti su https://github.com;
2. Fai click su `Sign up`;
3. Segui la procedura guidata per effettuare la registrazione.

![1](https://user-images.githubusercontent.com/77018886/221439603-f597a1cc-73f1-488e-8548-a4fb34439801.gif)

## Apri una issue
A questo punto sei nelle condizioni di porre la tua domanda: [fai click qui](https://github.com/opendatasicilia/tansignari/issues/new) per "aprire una issue" (pensala come un post su un social network).

1. Inserisci un **titolo** che riassuma la tua domanda;
2. Aggiungi una **descrizione** in cui specificare i dettagli della tua richiesta;
3. Allega i dati (se necessario) facendo click su `Attach files by dragging & dropping, selecting, or pasting them` in basso a sinistra. Se ti viene più comodo, puoi anche trascinare i file che vuoi allegare per fare un drag and drop.
4. Fai click su `Submit new issue`;

![image](https://user-images.githubusercontent.com/77018886/221439702-9c5c50f3-0c0e-4e69-96b7-dbd75dab1da7.png)

## Le risposte?
Se le persone che leggono tansignari sanno rispondere alla tua domanda, proveranno ad aggiungere un **commento** alla tua issue (al tuo post) in cui ti indicheranno una direzione che riteniamo possa tornarti utile. Le **notifiche** delle nuove risposte ti arriveranno per **email**!

## Scrivi una ricetta
Se hai ricevuto una risposta che ti è tornata utile, [Tansignari](https://tansignari.opendatasicilia.it) prevede che tu scriva una "ricetta" ovvero un tutorial in cui sintetizzare il tuo **problema** e la **soluzione** trovata. Questa ricetta verrà pubblicata su tansignari e alimenterà così il nostro progetto di condivisione di conoscenza. Se vuoi sapere come scrivere una ricetta, ecco [qui una guida](https://tansignari.opendatasicilia.it/ricette/tansignari/come_scrivere_una_ricetta/) ;)

Non ti obblighiamo mica a scrivere la ricetta! Però ti **invitiamo** caldamente a farlo (senza premura) se anche tu condividi lo **spirito** del progetto.

## Unisciti a noi
Se ti interessano i temi di cui si occupa [Open Data Sicilia](https://tansignari.opendatasicilia.it), valuta l'eventualità di unirti a noi (anche se non sei siciliano/a). [Qui](https://opendatasicilia.it/chi-siamo/) trovi un paio di dettagli per capire [chi siamo e dove siamo](https://opendatasicilia.it/chi-siamo/) <3

---
title: Cosa è T'ansignari
linkTitle: About

---


{{% blocks/leadcenter %}}
Uno spazio per mettere a fattore comune scambi di conoscenza/esperienza
{{% /blocks/leadcenter %}}

<section>
  <div class="container">

<p>Molto spesso <strong>disperdiamo richieste di aiuto</strong> («Come faccio a …») e le relative preziose risposte in <strong>chat</strong>, <strong>social network</strong>, <em><strong>email</strong></em> tra due persone, ecc.. <br>
Così facendo, <strong>dopo pochi minuti</strong> sono già <strong>«perdute»</strong>, <strong>confinate</strong> in <strong>spazi ristretti</strong> che non si prestano a una condivisione di conoscenza e quasi mai indicizzati dai motori di ricerca.</p>
<p>Questo spazio nasce per evitare tutto questo e mettere a <strong>fattor comune</strong> <strong>scambi di conoscenza/esperienza</strong>, in modalità che li <strong>valorizzino</strong>, li facciano <strong>durare</strong> nel tempo e diano spazio a ulteriori scambi.</p>
<p><strong>Non su tutto</strong>, ma su temi vicini a quelli che esplora la comunità <strong>OpenDataSicilia</strong>: i dati aperti, la trasparenza amministrativa, il <em>civic tech</em>.</p>
<h2 id="come-funziona">Come funziona</h2>
<p>Per punti:</p>
<ul>
<li>se non lo hai già fatto, <a href="https://tansignari.opendatasicilia.it/galateo/"><strong>leggi il galateo</strong></a>;</li>
<li>fai la tua <a href="https://github.com/opendatasicilia/tansignari/issues/new"><strong>domanda qui</strong></a> (se non hai un account github, createlo);</li>
<li>se sei <strong>soddisfatta/o</strong> della risposta, sei <strong>invitata/o a rimborsare</strong>, <strong>creando</strong> un testo, una <strong>ricetta</strong>, in cui descrivere il problema/dubbio che avevi e come si possa risolvere.</li>
</ul>
<h2 id="glossario-minimo-di-tansignari">Glossario minimo di T'ansignari</h2>
<ul>
<li><strong>ricetta</strong>: è il cuore del progetto, è un testo, una miniguida che descrive come si fa una determinata cosa (convertire un JSON in CSV, esportare da OpenStreetMap le fontane, ecc.);</li>
<li><strong>guide</strong>: sono i &quot;maestri di ricetta&quot;, quelli che rispondendo a una domanda (a una issue), danno una mano a chi l'ha fatta nel comprendere i propri dubbi;</li>
<li><strong>chef</strong>: è colui che scrive la ricetta, che nella gran parte dei casi lo farà dopo avere fatto una domanda.</li>
</ul>
<h2 id="perché-questo-nome">Perché questo nome</h2>
<p>«<em><strong>T’ansignari e t’appeddiri!</strong></em>», ti devo insegnare a fare qualcosa e ti devo perdere.</p>
<p>È un proverbio (qui in siciliano) presente in molti altri dialetti italiani (in Campania ad esempio è T’aggià mbarà e tt’àggia pèrdë!), per sottolineare il valore dei buoni consigli che una persona può dare a un'altra. Quest'ultima dopo averli ricevuti acquisterà indipendenza e forza, e in questo senso potrà &quot;perdersi&quot;, allontanarsi dalla prima.</p>
<p>È un invito asciutto e diretto a chi riceve un <strong>insegnamento</strong>, affinché lo <strong>valorizzi</strong> e non lo <strong>disperda</strong>, un incoraggiamento a <strong>prendersi cura</strong> del <strong>legame</strong> tra chi si sta scambiando conoscenza e esperienza.</p>
<p>Un modo di dire spesso usato nel rapporto tra nonne/i e nipoti.</p>
<h2 id="come-nasce">Come nasce</h2>
<p>Nasce da una <a href="https://groups.google.com/d/msg/opendatasicilia/chsV6FZg1qI/dFvHx_u-EAAJ">proposta</a> fatta nella mailing list di <strong>OpenDataSicilia</strong>.</p>
<h2 id="cè-già-stackexchange">C'è già StackExchange</h2>
<p>T'ansignari non vuole sostituire o replicare l'eccezionale <a href="https://stackexchange.com/">StackExchange</a>, che rimane lo spazio ideale dove fare domande e quello da cui partire.</p>
<p>La comunità però cercava uno spazio &quot;personale&quot; in cui attivare queste dinamiche e in qualche modo riconoscersi.</p>
<h2 id="tecnologia">Tecnologia</h2>
<p>È basato su <a href="https://github.com/google/docsy">Docsy</a> un tema di <a href="https://gohugo.io/">Hugo</a> per pubblicare siti di documentazione.</p>
<h2 id="credits">Credits</h2>
<p>È un progetto di OpenDataSicilia, ideato e realizzato da <a href="https://twitter.com/aborruso">Andrea Borruso</a>, <a href="https://twitter.com/totofiandaca">Totò Fiandaca</a>, <a href="https://twitter.com/gbvitrano">Gianni Vitrano</a> e <a href="https://twitter.com/cirospat">Ciro Spataro</a>.</p>
  </div>
</section>




